59

crimen a lapide muto exprimeret, quae res invenitur
etiam N V 1 et J II 46, imagine deleta poeta dicere
ausus est λαβρὸν λίθον, lapidem verbosum, atque prorsus
eadem ratione J VIII 63 invenitur μνᾶμα κελαδῆσαι,
quod tamen durius fit praecedente imagine Μοισαῖον
ἅρμα ἔσσυται. Denique sic explicatur N VII 11. ubi
victor dicitur μελίφρον’ αἰτίαν ῥοαῖσι Μοισᾶν inicere,
ubi imago lapidis in aquam deiecti, qui aquam movet,
subest, quam misere pessumdat locutio inserta μελίφρων
αἰτία. Extremo loco autem ut exemplum proferam
quod facile inter omnia audacissimum est, N VIII 15
carmen dicitur Λυδία μίτρα καναχαδὰ πεποικιλμένα.

Alterius rei, dico imaginis partem, saepissime unam
vocem inter voces ad ipsam rem pertinentes illatam,
tot exempla collegit Wilamowitzius‚ ut uno loco Pin-
darico addito contentus sim: J VIII 53 viri fortes,
quibus Troia defenditur, poplites urbis, quibus caesis
corruat civitas ¹), optime dicuntur, sed praeter poplites
incidendi locutionem imago non ad finem perducitur 2);
sacrificii imaginem subesse O Χ 94s9 supra vidimus,
etiam P IX 87 στόμα περιβάλλειν (z ἐγκωμιάζειν schol.)
infectam quasi habet imaginem, quam totam praebent
locutiones quales sunt ταινίας περιβάλλειν 3).

Sed multo magis sensum nostrum offendunt duae
imagines coniunctae, sicut O VII 45 nubes obliviscendi
bene dicitur aliquam rem tegere, pessime animum a
recte via deflectere. Dubitaverim de P IV 158, ubi

 

1) Urbem cum heroina quae eiusdem nominis est coniungi apud
Pindarum observavit Boeckhius ad P XII l, luculenta exempla sunt
P IX 55 et 68.

2) Similem locutionem ex Herodoto VI 27 (ἐς γόνυ τὴν πόλιν
ἔβαλε) adnotat Schwartzius.

3) Monuit schwartzius in scholis.

