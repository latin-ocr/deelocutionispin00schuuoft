 

25

CAPUT ΠΙ.
DE CARMlNUM A PINDARO ET lUVENE
ET SENE COMPOSITORUM ELOCUTIONE.

Quaestionem de Pythiorum carmine quarto, quod
colore epico peculiari uti supra diximus, quoniam ad
finem perduximus, restant reliqua carmina, quorum rna-
xima pars cum ad unum genus epiniciorum pertineat et
plus quinquaginta annorum spatium amplectatur, quae-
stio duplex obruitur, num ab epiniciis in elocutione
recedant reliquorum generum reliquiae et in epiniciis
Pindarus iuvenis quomodo a viro et a sene in elocu-
tione discrepet. Atque prior quaestio eo absolvitur,
quod elocutio carminum Pindaricorum praeter epinicia
propter fragmentorum exilitatem nobis fere non nota
est, quamvis eam non prorsus diversam fuisse ab epi-
niciorum elocutione doceant reliquiae; pauca quae ea de
re et de Pindari arte et ingenio rectius inde iudicandis
dicenda esse videntur in Epilogo invenies. Altera
quaestio de singularum aetatum elocutione non sic
ratiocinando profligatum nam utraque ratio cogitari
potest, aut poetam iuvenem ab exemplo epico iuvenili
libertatis studio in elocutione quam longissime recedere,
senem deficiente vigore et increscente fiducia, quae so-
lido magni nominis fundamento nitatur, propius ad
exemplum epicum accedere, aut iuvenem poetam anxie
et religiose vestigia poetarum qui ante eum fuerunt
premere, senem audacter loca nullius ante trita solo
petere, sicut Eustathius 1. l. artem Pindari his amplec-
titur: ὅλως· δὲ δοκεῖ ὁ ἀνὴρ μὴ ἐθέλειν ποιηταῖς ἑτέροις
φανερῶς ἐπακολουθεῖν, εἰ δέ που καὶ ἁλῷ ἐφεπόμενος,
ἔχειν ἐκτροπάς τινας, δι’ ὧν ἄλλην τινὰ τρέπεται παρὰ
τὰς λεωφόρους.

