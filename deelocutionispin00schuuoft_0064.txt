60

flos iuventutis dicitur aestuare, sicut viri ipsi descri-
buntur v. 179 κεχλάδοντες mim nam flos iuventutis,
praesertim cum sit formula epica trita <N 484), vereor
ut imago sentiatur sicut non sentitur illud in quo
luxuriat Pindarus ἄωτον. Certiore ratione imagines
mixtas esse dicemus P IV 219, ubi Venus cantilenis
suis effecisse dicitur, ut Graecia Medeam amore incen-
sam flagello Suadae agitaret.

Nostro iure fortasse haec poetae crimini dabimus,
sed ut de universa re dicam, Pindari ars et ingenium
non in elocutione perspicitur, quam sermonem poeticum
repraesentare Vidimus antiquitus et traditum et usita-
tum, sed id quod Boeckhius ¹) et Wilamowitzius 2) bene
monuerunt, et quod confirmabit, quicunque int-ima artis
Pindaricae cognitione praeditus est, quae Pindari vere
poetae et ipsius propria sunt, in fabulis posita sunt
paucis verbis sed egregia arte narratis et in illis sen-
tentiis vere Pindaricis, quae cogitationum longam se-
. riem comprimunt, et poeta ipse artis suae summam
tetigit, cum diceret P I 81:

καιρὸν εἰ φθέγξαιο, πολλῶν πείρατα συντανύσαις

ἐν βραχεῖ, μείων ἕπεται μῶμος ἀνθρώπων.

l) Explicationum p. :201 saep.
2) Isylli p. 173.

