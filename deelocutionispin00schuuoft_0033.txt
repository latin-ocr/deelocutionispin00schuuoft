29

carmen N X concludit atque digna est, quam summis
laudibus augeat Gaspardus 1. l. p. 29.

Carmina igitur iuvenilia habent non pauca, quibus
discernantur a ceteris, atque eodem modo carmina se—
nilia et sententiis et universo elocutionis colore inter
se similia sunt atque a ceteris recedunt. Sententiis
similibus, quas observaverunt viri docti, addo, quod P
VIII 83 et N XI 26 eximia arte eorum meminit poeta,
qui victi ex certamine redeunt, quod alibi non fit3 at-
que elocutionem quidem simplicem esse nemo non sentit,
ad exemplum epicum proprius eam accedere iure for—
tasse quispiam dixerit. Sed ea pars elocutionis, quam
cognoscere hoc loco nostra interest, colorem epicum
dico, in neutro carminum genere, neque in iuvenilibus
neque in senilibus, ita a reliquorum carminum usu re-
cedit, ut aliquid de poetae arte et consilio inde con-
cludi possit; nam utroque in genere occurrunt formulae
et voces epicae aut non mutatae aut variatae, Voces et
locutiones, quae exemplum epicum plus minusve aperte
prae se ferunt, Voces denique, quae novatae esse vi-
dentur sine exemplo epico. Igitur per totam vitam
Pindaro in elocutione sua excolenda multum valuit
sermo epicus, quod fortasse miramur collatis eis, quae
acerbe contra eorundem poetarum inventa iecit, sed
sicut Choerilus Samius poeta epicus materiam carmi-
num Homericorum reiecit, elocutione usus est, ita Pin-
darus quoque et re demonstravit, quid sentiret de elo-
cutione epica, et expressis Verbis N VH 21 Homerum,
cuius arti fallaci illi quidem tamen σεμνόν τι inesse
concedit v. 23, epitheto Homerico ἁδυεπῆ dixit et in
eis quoque quae sequuntur colorem epicum inesse vo-
luit insertis formulis epicis v. 28 ξανθῷ Μενέλᾳ, ναυσὶ
θοαῖς, cum v. ‘22 ποτανὰ μαχανά commonefaceret epi-

